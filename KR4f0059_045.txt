# -*- mode: mandoku-view; -*-
#+TITLE: 潛研堂文集
#+DATE: 2015-09-11 18:03:01.148476
#+PROPERTY: ID KR4f0059
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0414-045濳研堂文集-卷第四十五.
<pb:KR4f0059_SBCK_045-1a>¶
潛研堂文集卷四十五¶
　　　　　　　　　　　　　嘉定錢大昕¶
　墓誌銘四¶
　　封通議大夫日講起居注官文淵閣&KR0033;閣事翰林¶
　　院侍讀學士加三級陸公墓誌銘¶
文淵閣&KR0033;閣事大理寺&KR0056;陸公錫熊以博洽通儒承¶
　天子知遇由郞官入詞垣領袖四庫書局洊登學士¶
遂列九&KR0056;逢　國大慶推　恩三世尊人通議公方就¶
養京邸踰七望八神明不衰大理嘗被召預　重華宮¶
聯句　賜　御題楊基淞南小隱畫卷公以里居在¶
<pb:KR4f0059_SBCK_045-1b>¶
淞江南因自號淞南老人以識　君恩閱數載大理¶
復蒙　上賜　御題老少年詩卷公賦詩恭紀有¶
淞南小隱成佳話更喜　新題老少年之句朝野莫不¶
榮之公性耽山水不耐拘束在都下未久輒策蹇南歸¶
所居日涉園本明陳太僕所藴别業淸曠饒水石之&KR0208;¶
公更治數椽顔曰傳經書屋日焚香宴坐其中春秋佳¶
日招一二親串賦詩談讌不異少壯時乾隆四十八年¶
十二月四日無疾而逝春秋七十有八大理奉諱奔喪¶
哀戚盡禮卜吉於次年十二月丁酉塟公上海縣西南¶
二十七保鳯皇橋之新阡以張曹兩淑人袝焉禮也先¶
<pb:KR4f0059_SBCK_045-2a>¶
期踵門乞大昕爲文銘其墓大昕與大理托道義交廿¶
餘年於公修猶子之敬其敢以不文辭謹按公諱秉笏¶
字長&KR0056;一字葵霑世爲華亭望族元末有承事郞子順¶
者始析居上海之馬橋五傳至文裕公以文章翰墨知¶
名海內文裕之從曾孫曰起鳳明天啟辛酉副榜　皇¶
朝贈中議大夫布政司參議卽公曾大父也大父鳴球¶
&KR0338;監生累贈中議大夫翰林院侍讀學士加二級父瀛¶
齡雍正癸卯拔貢生石埭縣儒學教諭累贈通議大夫¶
翰林院侍讀學士加三級陸氏文獻舊門石埭公學行¶
尤高公㓜承庭訓年七八歲已知作文嘗製詩賦雜體¶
<pb:KR4f0059_SBCK_045-2b>¶
文各數篇裝小冊置懷袖中署曰陸某稿親舊見者以¶
爲非常兒弱冠補縣學生辛酉歲援例入成均中式順¶
天鄉試公所作制義高古有法度聲名籍甚七上春官¶
不遇然未肎稍降其格最後應丙戍會試時大理方&KR0033;¶
樞廷先已典試山西公猶低頭聽唱名引試揮灑千言¶
不見老人衰憊之氣平生雖澹於榮利而文字結習志¶
不少衰如此公博涉經史不名一家尤惡俗學專已守¶
殘之陋故大理承公緒論益自殖學以大其門公事親¶
以禮與人交有信貴而能謙持躬治家皆可爲世法以¶
大理貴　誥封奉政大夫刑部&KR0033;隸司員外郞加一¶
<pb:KR4f0059_SBCK_045-3a>¶
級進封中議大夫翰林院侍讀學士加二級再晉通議¶
大夫翰林院侍讀學士加三級初娶張淑人縣學生大¶
本之女卒於雍正十年八月三日春秋二十有五繼娶¶
曹淑人工科給事中諱一士之女工吟咏與公拈題唱¶
酬無虛日有晚晴樓詩稿行世卒於乾隆八年八月廿¶
日春秋三十有五再娶曹淑人卽給事季女三淑人皆¶
有禮法鄕䣊稱女宗子一人卽大理也女五人壻曰凌¶
松心王時夏張坤孫朱文炯趙熾孫男五人慶循慶堯¶
慶庚慶勲慶均孫女二曾孫女二銘曰¶
公生名門績學有聲誦芬詠烈若士衡兮克敦孝行揅¶
<pb:KR4f0059_SBCK_045-3b>¶
精經旨模楷人倫若公紀兮江湖泊宅文史跌宕手定¶
叢書若魯望兮內助之懿雝穆有禮比肩唱酬若東美¶
兮公有賢子領大著作并判廷尉若伯玉兮鶴髮未皤¶
鸞誥疊封壽考康寧若放翁兮鳳皇之橋佳城若防耆¶
舊名德久而不忘季寧有墓近在雲間誰其踵之夫子¶
之阡兮¶
　　贈儒林郞翰林院編修加一級晉贈奉政大夫刑¶
　　部河南司主事加二級馮君墓誌銘¶
古聖之言孝也曰揚名於後世以顯父母夫揚名者一¶
已之事而其父母之賢亦因有賢子而益顯此孝所以¶
<pb:KR4f0059_SBCK_045-4a>¶
居六行之首也若夫由父而推之以及其祖則禮傳所¶
謂大夫以上則如尊祖者而世遂以後有達人知其積¶
善之有自昔東坡爲大父廷評行狀稱其制行甚高後¶
世信之無異詞藉非有賢子孫則廷評之行或未必大¶
顯於後先聖垂教豈欺我哉刑部河南司主事前翰林¶
院編修欽州馮敏昌今之有道而文者也今春奉父諱¶
奔喪南旋道出吳門素衣冠踵予門告曰吾父之塟學¶
士大興翁公巳爲之銘唯先大父潛德未曜兹以某列¶
官於¶
朝貤贈五品將勒石墓道以蘄不朽謹譔次行狀請吾¶
<pb:KR4f0059_SBCK_045-4b>¶
子一言表之案狀君諱經&KR0022;字憲萬姓馮氏世籍廣東¶
廉州府之欽州¶
國初大兵平嶺㠐而海氛尚未靖君之曾大父仁溥大¶
父日明避宼轉徙父子相失祖妣彭拮据奉姑拾木實¶
自茹而以糗糒進姑鄉里稱曰孝婦大父&KR0018;遺骸閒道¶
歴叢山中未至家過一嶺假寐道旁夢神告之曰此地¶
可塟遂權厝焉負土成墳人以爲孝感父應祥以勤儉¶
起家爲太學生時州中有所謂大役者凡州官公私支¶
應皆責里長取辦大約如宋之衙前當是役無不破家¶
者太學&KR0099;然率同志訴諸大吏其&KR0102;遂革而家因以落¶
<pb:KR4f0059_SBCK_045-5a>¶
君工於制蓺爲博士弟子與兩弟相切磋文日益有名¶
及兩親沒後絕意進取或勸之輒&KR0644;然曰求祿以養親¶
也親殁矣何役役爲乃卜築於州西九十里天馬山之¶
南雅邨顔其室曰半畝居闢成&KR0208;軒環植花竹屋後倚¶
山高松數十株深林掩映不見赤日暇則招二三知巳¶
吟詠風月盡醉乃已有陶靖節王無功之風春秋五十¶
有九無疾而逝夫人李氏生子達文由歲貢生候補訓¶
導歴署開建臨高花縣教諭事側室黃生達忠達元孫¶
十人曾孫十三人刑部在諸孫中最長且賢髫齡時君¶
尢鍾愛親自課讀擇古人嘉言懿行可師法者俾誦習¶
<pb:KR4f0059_SBCK_045-5b>¶
之以故刑部學有原本年十二而游庠弱冠而名滿海¶
內刑部工古文詞讀其狀質&KR0033;有先民規矩援坡公之¶
例自足以壽世而猶假手於予刑部之謙也抑以予不¶
善諛墓中人言之而人或見信故轉有取於老鈍之筆¶
邪然則刑部尊祖之意尢可感矣¶
　　贈奉政大夫黄松石先生墓誌銘¶
予少時卽聞錢唐黃松石先生名又見所作篆隸淳厚¶
有古法益欣慕之晚乃得交其子小松郡丞始知淵源¶
所自今夏小松奉梁太宜人之諱扶櫬將歸里先遣其¶
兄子元鼎踵門來告曰先君及陳太宜人以乾隆廿二¶
<pb:KR4f0059_SBCK_045-6a>¶
年塟本縣上泥橋之阡某方僮穉誌石未備今吾母不¶
幸棄養謹卜日啟先兆而合塟焉敢匄文納諸穿中予¶
受其事狀讀之喟然曰此孝義獨行傳人物也按狀先¶
生諱樹穀松石其字晚歲游孔林得楷木之癭攜歸名¶
其齋亦以自號世居杭州之錢唐六世祖汝亨明江西¶
提學參議學者稱寓林先生大父佑銓縣學生父兆泰¶
　贈徵仕郞先生性敏慧童時賦綠牡丹詩卽爲士林¶
傳誦家貧隨北游侍起居惟謹比壯以筆耕自給奔波¶
南北爲甘旨之計父殁於保定旅邸先生自里門衰絰¶
泝江渡河至棗林遇大水泛溢行旅斷絕跣足行泥淖¶
<pb:KR4f0059_SBCK_045-6b>¶
中沙石所觸血常濡踝至河間覓舟不可得附蟹舟行¶
遭大風幾覆溺者再始達保定訪&KR0287;棺所在水嚙露前¶
和起之已朽乃號泣函骨以歸冐雨買三尺竹自扶跣¶
行七晝夜抵德州始得附舟南返繪涉水負骸圖以志¶
痛王虛舟吏部題其卷比於古之虞趙焉參議公寓林¶
講堂久圯卽其地葺爲廣仁義學聚書數萬卷以資學¶
者先世手澤散落遇片紙隻字必質衣購之少耽經史¶
於六書尤有神悟篆隸用筆渾古婁縣張文敏公推爲¶
第一手詩文詞翰名重公&KR0056;有欲以經明行修薦者辭¶
不應其於友誼尤篤以緩急告者傾囊無吝色視其家¶
<pb:KR4f0059_SBCK_045-7a>¶
無擔石儲也母喪過時猶哭竟以得病春秋五十有一¶
以乾隆十六年九月廿七日卒以子貴累　贈奉政大¶
夫所著有格物考河防私議百衲琴淸華錄楷癭齋集¶
初娶陳宜人諱蘇字若蘭國學生某之女幼事母以孝¶
聞合卺之夕雙燭忽燼其一心知不祥未及四月而卒¶
年一十有八時康熙五十九年四月二日也繼娶梁氏¶
諱瑛字梅君處士師燧之女賢而有文事兩世姑能得¶
其歡課諸子萬卷樓中一燈熒熒輒至達旦好吟詠而¶
集句詩尢工曾刻入大雅集先生之捐館也宜人手&KR0103;¶
行狀數千言委曲眞摯門生故友見者咸閣筆晚歲就¶
<pb:KR4f0059_SBCK_045-7b>¶
養山左官舍年逾八秩神明不衰曩時所誦習者黙記¶
不失一字仁恕好施予冬月常製衣以待凍者恭遇¶
覃恩　誥封太宜人嘗語郡丞曰吾家自少參公後筮¶
仕者唯汝一人此汝父積善所致愼無忘淸白家風也¶
乾隆六十年閏二月五日卒年八十有九長子庭國學¶
生坐累謫塞外卒次經早卒次易今官兗州府運河同¶
知卽小松也次童國學生孫男三人元鼎元長元禮孫¶
女五人銘曰¶
蓼莪之思兮銜恤靡至萬里負骸兮瀕險而濟匪文繡¶
而富兮匪軒冕而榮端孝之諡兮孚於鄉評有子亢宗¶
<pb:KR4f0059_SBCK_045-8a>¶
兮唯慈訓是謹畫荻諄諄兮曰惟崇公之訓贈秩五品¶
兮賁重泉牉合良兮吉且安千秋萬歲兮比於瀧岡之¶
阡¶
　　何桐蓀墓誌銘¶
錢唐何元錫夢華與余交十年矣今冬卜塟其尊人明¶
經君於西湖普福嶺之陽啟元配陸孺人之窆而合祔¶
焉先期至吳踵門屬銘其藏夢華篤志古學尢嗜金石¶
刻當援瀧岡西山阡表之例自爲之文而偏有取於衰¶
鈍之詞豈以予性朴&KR0033;不苟諛人文雖未工詞或可信¶
乎按狀君諱紀堂字山甫一字桐蓀先世自上虞遷於¶
<pb:KR4f0059_SBCK_045-8b>¶
杭曾祖矞雲康熙丙辰進士嘗作令湖南剏議免四十¶
二州縣無名稅失大吏意然楚人至今尸祝之秩滿行¶
取當授主事卽請告歸以著書終其身祖玉梁雍正癸¶
卯進士翰林院編修文章爲一時宗仰世所稱樟亭先¶
生也父熊雍正乙卯鄉薦知廣西之宜山湖南之祁陽¶
二縣皆有治聲君少而明悟爲大父鍾愛長從吳雲巖¶
修&KR0103;學爲詩文才思淸贍學使長洲彭公啟豐取入郡¶
庠援例貢成均應南北鄉試屢薦輒不售內行淳摯孝¶
事祖母及二親禮無違者及父官粤西祖母以道遠不¶
欲就養君在家侍奉温凊晨夕甘旨無闕何氏宗枝蕃¶
<pb:KR4f0059_SBCK_045-9a>¶
衍多貧不能塟者計七十餘匶君聞而惻然請於父擇¶
地序昭穆塟之性忼&KR0099;勇於赴人之急而不責其償其¶
客山左也有馬别駕登鰲者假貸數千金卽傾囊予之¶
無幾何别駕殁遺&KR0012;貧不能自存君卽焚其劵雖以此¶
致困終不悔也君精於醫術候三部脉處方劑應手輒¶
愈愈後亦弗求報春秋六十以乾隆五十九年六月二¶
十八日卒有詩稿二卷道樞書屋隨筆十卷又有續浯¶
溪志四卷則侍親祁陽所葺也娶陸孺人淑懿有賢德¶
以乾隆三十九年五月十八日卒春秋四十陸孺人生¶
四子元銓府學生元錫元鼎皆候&KR0223;縣主簿元昌國學¶
<pb:KR4f0059_SBCK_045-9b>¶
生蚤卒側室王氏生元鉅元符皆幼孫一人瀛銘曰¶
綬之若若沒則已焉抱&KR1156;在躬久而道尊南陽伯求廬¶
江子季第五之名何减驃&KR0016;淵哉若人詩禮舊門文不¶
偶俗德以潤身族屬雖分皆吾一脉掩七十棺歸於窀¶
穸良友告匱傾貲貸之友死子弱折劵置之李錄厚德¶
歐表一行以今況古方策同炳澄湖汪汪宰木蒼蒼有¶
子而賢積善其昌¶
　　布衣臧君墓誌銘¶
臧氏望出東莞其後遷浙之長興又自長興遷江南之¶
武進　國朝有諱琳者以名諸生精研經術著書滿家¶
<pb:KR4f0059_SBCK_045-10a>¶
學者稱玉林先生是爲君之曾大父生子晉晉生若彩¶
若彩子卽君也君諱繼宏字世景晚自號厚庵少有至¶
性年十三失母號慟如成人每晨夕伏柩側屏息諦聽¶
曰吾母其復生乎旁人嗤其癡弗爲止旣長以家業日¶
落奔走服賈然造次必依於忠信嘗爲某氏持錢同事¶
瞰其家&KR0012;寡可欺欲以計吞之君度力不能禁&KR0099;然曰¶
受人之託坐視其敗而不言是與同惡也卽攜襆被辭¶
去中歲節縮衣食稍稍自給營塟考妣及先世五殯同¶
時安窆誠信有加三黨之無倚者分所有贍之平生好¶
扶助人事變倉猝傾囊相濟不計其人之償否亦不責¶
<pb:KR4f0059_SBCK_045-10b>¶
異日報也嘗訪友長沙渡江兩舟並行遇暴風一舟先¶
覆同舟者惶怖無人色君慰之曰死生有命雖恐愳無¶
益靜以待之可耳其教子極嚴有過扑責不少恕延端¶
士爲之師課以舉子業晚歲謂子鏞堂曰文章當從經¶
典來汝等能續我祖玉林公之傳吾願足矣又言吾身¶
後勿作佛事天堂地獄當於生前善惡決之禮懴作樂¶
徒爲比邱輩作快樂場耳嘉慶元年七月九日以疾終¶
於家春秋六十有九娶章氏子鏞堂常州府學生次鱣¶
堂禮堂屺堂孫一人始餘姚盧學士召弓數與予言鏞¶
堂之賢因與定交及君之塟鏞堂述事狀乞銘故不得¶
<pb:KR4f0059_SBCK_045-11a>¶
辭銘曰¶
玉林遺書伏而未出什襲至君手澤無失君有賢子校¶
而錄之士林快覩尊爲經師惟子之賢由君之教不言¶
躬行孝乎惟孝豊西之鄉四尺其封善必有後允哉是¶
翁¶
　　嚴半庵墓誌銘¶
予與歸安嚴文學元照交有年矣予假館吳門相去僅¶
兩日程聞其家多藏書而尊人善教子乘興欲徃訪之¶
輒以事阻不果今冬元照墨縗至予館舍稽顙而言曰¶
吾父以今年六月十三日弃養行且卜塟思所以不朽¶
<pb:KR4f0059_SBCK_045-11b>¶
吾親者惟先生之文是賴予辭不&KR0023;已乃卽其行狀稍¶
詮次之按吳興嚴氏本貫平江之嘉定明&KR0477;武初有達¶
&KR0056;者避亂至歸安之石冡村始占籍焉有子曰毅毅生¶
敬官監察御史河閒長蘆運鹽使敬生齡齡生宇宇生¶
茹茹生贈奉&KR0033;大夫刑部員外郞而泰而泰生縣學生¶
正思正思生府學生欽欽無子以弟之子縣學生爾琪¶
爲後卽君曾大父也大父躬逢德淸縣學&KR0338;生父秉謙¶
府學廪貢生候&KR0223;儒學訓導母嵇孺人生子四君最幼¶
弱齡有至性甫九歲聞兄殤號慟不食者三日族黨咸¶
異之讀書警悟初習制義下筆頃刻千言成童後患痎¶
<pb:KR4f0059_SBCK_045-12a>¶
積久之不愈父母恐其苦思致疾乃納粟爲國子監生¶
父嘗命主出納管鑰數年纎毫無所&KR0059;父喜别賜之千¶
金及父病瘵經歲君出所賜金買人葠和藥以進未嘗¶
&KR0059;一錢也性忼&KR0099;喜周人之急雖解衣稱貸不少惜爲¶
人排難解紛必盡力有負之者亦弗與校中年以後困¶
于外侮所向恒不如意又艱于得子年四十始得子元¶
照甚慧三四歲卽能作擘窠書君喜甚思所以教子者¶
則曰浮而不實非學也於是聚書數萬卷遇宋元槧本¶
不惜重價購之元照旣長延名師督課舉業之外兼及¶
羣籍旣入膠庠有名矣則又曰博而不精非學也士以¶
<pb:KR4f0059_SBCK_045-12b>¶
通經爲本窮經必通訓詁而文字聲音則又訓詁之所¶
由出舍古訓而以意說經大道之多岐必始此矣元照¶
遵其訓於是有娛親雅言之作每辨論古義必進質於¶
君而後筆之遇有排擊先儒過當者則又誡之曰辨而¶
爭勝非學也議論深刻非徒招忌亦恐損福不願汝曹¶
效之也元照以高才生試行省屢躓人或以爲病君則¶
曰窮達自有命耳古人以少年登科爲不幸姑盡其在¶
我可矣噫今世教子弟者汲汲於利祿讀世俗浮濫之¶
文數百首便可弋&KR0023;視通經學古之儒指爲迂濶何怪¶
乎士風之日薄乎予故舉君之教子以爲法君諱樹萼¶
<pb:KR4f0059_SBCK_045-13a>¶
字茂先一字半庵年六十有七以嘉慶五年六月十三¶
日卒元配許氏次陳氏次亦陳氏次莊氏俱無子簉室¶
范生一子卽元照歸安縣學生孫男二人培均女二人¶
銘曰懸黎在握世所寶兮不如有子之率教兮袍笏盈¶
床衆所好兮不若鉛槧之可樂兮鞠子之勞兮未食子¶
之報兮維令名之劭兮庶以榮厥考兮¶
　　郭肯構墓誌銘¶
三晉以孝友世其家者曰平遙郭氏五世同居門無異¶
財縣學生樸村肯構兩翁寔董其家政每督學使者至¶
輒旌其門以示勸士大夫無不翕然稱之今春肯構翁¶
<pb:KR4f0059_SBCK_045-13b>¶
卽世將卜塟于城東十里之長寧原其從子興讓狀其¶
行事乞余銘興讓與余同年進士卽樸村翁之子也讀¶
其狀質而無溢美故樂得而書君諱大址肯構其字始¶
祖思忠自陜西渭南縣徙平遙之王郭村其十世孫曰¶
三耀三耀生縣學生紹儀紹儀生三子長爾强是爲樸¶
村之考季爾翰寔生君故君于樸村爲從父昆弟君少¶
樸村一歲總角時食同器臥同榻入塾同硯席旣冠同¶
籍學宮自壯至老晨夕相依其友愛雖同産不是過也¶
君狀貌嚴重鬢長尺餘事親孝交友信視端行&KR0033;非禮¶
不動家世同爨食指緐多而樸村翁性曠澹事無大小¶
<pb:KR4f0059_SBCK_045-14a>¶
悉委之君每辨色卽起諸子姓上堂問起居惟謹婚嫁¶
喪&KR0021;必裁以禮平居服用皆取儉朴惟課子弟讀書必¶
延名師一門羣從學業皆有師法平遙三百年來以進¶
士起家者自興讓始君之教也興讓之孫于君巳親盡¶
君撫視之如巳出有過失輒加箠楚君旣不以屬踈引¶
嫌家人亦帖然無少嫌也姑之子某負官錢二百緡吏¶
逮治之急旦夕且瘐死君賫白金詣縣庭代輸之事得¶
釋諸姑之孫以貧告者君出貲數百金俾各作生計折¶
閱殆盡無愠色或諷君不善殖財則曰吾家藉先世遺¶
産頗饒足彼雖遠戚自吾祖視之皆外孫曾也吾敢私¶
<pb:KR4f0059_SBCK_045-14b>¶
先人所有哉君生于康熙三十二年六月十三日卒于¶
乾隆二十九年三月十六日春秋七十有二配高氏子¶
男一人于京國學生女三人適國學生梁瑆介休縣學¶
生范韜光國學生張應璠孫男三人豐型豊烈豐孚銘¶
曰¶
子壯出分俗自秦别籍異財始弟昆戚单服盡行路均¶
不念厥初同一身范道根李聖伯五世同居表史冊誰¶
其繼之平遙郭千秋萬載眎貞石¶
　　孝廉蔣君墓誌銘¶
乾隆庚子秋餘姚邵二雲侍讀典試粤西得人最盛全¶
<pb:KR4f0059_SBCK_045-15a>¶
州蔣君德載其一也予嘗訪粤士文行兼偹者於二雲¶
二雲輒舉君名予故耳熟焉而未之相識也今冬君之¶
兄郡司馬雲亭來告君之訃且狀其行乞予銘讀之&KR0644;¶
然知二雲之言不我欺也君諱勵容德載其字世居全¶
州萬鄉龍水村州中言望族者必首蔣氏父振楘&KR0033;&KR0032;¶
慶雲縣知縣有子六人君次在五少靜黙寡言笑而善¶
承親意慶雲公嘗指以語宗人曰是兒孝我處伯仲閒¶
怡怡愉愉自幼至壯如一日讀書潛玩義理遇有疑滯¶
反覆思之恒達旦不寐久之亦謋然以解尤愛宋儒書¶
博觀約取務在切近易行爲文&KR0033;抒所見不喜爲帖括¶
<pb:KR4f0059_SBCK_045-15b>¶
揣摩之陋諸兄强之應試補博士弟子年三十六舉於¶
鄉公車屢上輒躓吏部注&KR0223;知縣需次南還平生無聲¶
色靡曼之好無機械狙詐之習重義輕利篤舊愼交徜¶
徉山水間泊如也與司馬幼同學勸善規過相敬如執¶
友司馬攝靑浦令時君往視之適歲暮徴漕粟君入廥¶
鈎稽簿籍閱視斗斛雖滑吏莫敢上下其手君娶曹氏¶
無子年五十有一以乙卯正月十八日终於里第遺言¶
以司馬第三子啟錦爲後卽以其年某月日塟二雲爲¶
子乙酉典試所得士君出其門與予有通家之&KR0105;不敢¶
以不文辭銘曰¶
<pb:KR4f0059_SBCK_045-16a>¶
惟漢舉士興孝察廉家修無玷束帛乃占近代鄕貢登¶
於禮部名曰孝廉實則未副恂恂蔣君佩實銜華內行¶
淳篤潔白無瑕軒冕匪榮名教自樂沒而名稱豈爭旦¶
莫金盆之原佳城鬱然過者必式曰惟眞孝廉之阡¶
　　嵇靜園墓誌銘¶
君諱文揆字大醇一字靜園無錫人文華殿大學士¶
贈少保文敏公之曾孫文淵閣大學士　贈太子太師¶
文恭公之孫翰林院侍讀晴軒公之嗣子自文恭公以¶
上&KR0564;德具載　國史君天資雋爽好豪飮視阿堵物若¶
無所覩隨手散去亦不甚惜中歲遵川運例入貲當得¶
<pb:KR4f0059_SBCK_045-16b>¶
府經歴掣籖試用江西嘗委署南昌吳城同知饒州景¶
德同知廣信弋陽縣丞終未得實缺君嘗自言吾官當¶
至四品壽至八十卽與君厚者亦謂君之門地才氣必¶
能副斯言也乃奔走簿領十餘年訖無所遇鬱鬱不自¶
聊年四十七卒於弋陽官舍娶同邑鄒氏子一人國子¶
監生峻女二人長適歸安縣學生嚴元照次許字程孫¶
男一人女二人憶予初入詞館文恭公方位少宰以後¶
進禮通謁卽荷奬借以詩古文相期許每有經進文字¶
輒招與討論可否其後十餘年子與晴軒同侍&KR0033;　上¶
書房寅入酉出寒暑無閒課誦之暇相與縷述家事不¶
<pb:KR4f0059_SBCK_045-17a>¶
異昆弟旣而各有視學之　命予往嶺南晴軒往&KR0028;西¶
宦迹邈隔音問遂踈予奉諱歸里遂不復出晴軒任滿¶
還　朝未幾捐館傷其無子聞以弟兵部長子爲後亦¶
未得謀面也乾隆庚戌子以祝　嘏抵都門文恭公時¶
爲首揆親訪予寓邸談諧如平時以予之鈍劣踈嬾尚¶
在元老記憶之中古道良可感已及文恭公薨予適以¶
病躄未與執紼私心恒以爲歉今又聞君之訃&KR0012;子峻¶
踵門求銘俛仰交情轉瞬四世老成久逝蘭蕙俄摧而¶
予亦頽然將老昔人云旣痛逝者行自念也悲夫銘曰¶
相門世嫡而官以八品止膂力方剛而算不盈四紀生¶
<pb:KR4f0059_SBCK_045-17b>¶
未相識殁銘其藏述德感舊以誌不忘¶
潛研堂文集卷四十五　門人吳嘉泰校字¶
<pb:KR4f0059_SBCK_045-18a>¶
